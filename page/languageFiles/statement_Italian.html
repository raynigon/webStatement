<div class="container-fluid">
    <h1 class="text-statement text-statement__title" id="statement__title">Appello per un impegno pan-europeo per una riduzione rapida e duratura delle infezioni da SARS-CoV-2</h1>
</div>

<a class="languageDisclaimer__button" data-toggle="collapse" href="#collapseTranslation" aria-expanded="false" aria-controls="collapseTranslation">Translation to your language?</a>
<div class="container-fluid container__languageDisclaimer d-flex justify-content-center">
<div class="collapse languageDisclaimer__collapse" id="collapseTranslation">
  <p class="text__languageDisclaimer">Translations of the statement are available through the "Languages" menu. They are intended to help international readers. While every effort has been made to ensure accuracy, if there are any differences in the texts, the original version in English is definitive and was the version published in the Lancet and signed by the original authors and signatories. We'd like to thank our volunteer translators for their hard work in helping make the statement accesible in as many languages as possible.<br>
  Your language is not available? <a href="mailto:alexander.schmidt@ds.mpg.de">Contact us</a> to provide a translation.</p>
</div>
</div>

<div class="container__authors" id="list__authors">
  <p class="text-statement text-statement__author"> Authors:
    <a class="text-statement text-statement__author__name" title="Max Planck Institute for Dynamics and Self-Organization, Göttingen, Germany" href="#">Viola Priesemann, </a>
    <a class="text-statement text-statement__author__name" title="Technische Universität Braunschweig, Helmholtz Zentrum für Infektionsforschung, Braunschweig, Germany" href="#">Melanie Brinkmann, </a>
    <a class="text-statement text-statement__author__name" title="Faculty of Medicine &amp; Surgery, University of Malta, Msida, Malta" href="#">Sarah Cuschieri, </a>
    <a class="text-statement text-statement__author__name" title="Institute for Advanced Studies, Vienna, Austria, and London School of Economics, London, UK" href="#">Thomas Czypionka, </a>
    <a class="text-statement text-statement__author__name" title="University of Trento, Trento, Italy" href="#">Giulia Giordano, </a>
    <a class="text-statement text-statement__author__name" title="Queen Mary University of London, London, UK" href="#">Deepti Gurdasani, </a>
    <a class="text-statement text-statement__author__name" title="Karolinska Institutet, Stockholm, Sweden, and London School of Hygiene &amp; Tropical Medicine, London, United Kingdom" href="#">Claudia Hanson, </a>
    <a class="text-statement text-statement__author__name" title="Hasselt University, Hasselt &amp; University of Antwerp, Antwerp, Belgium" href="#">Niel Hens, </a>
    <a class="text-statement text-statement__author__name" title="Max Planck Institute for Dynamics and Self-Organization, Göttingen, Germany, and University Medical Center Utrecht, Utrecht, The Netherlands" href="#">Emil Iftekhar, </a>
    <a class="text-statement text-statement__author__name" title="Inserm-University Toulouse III Paul Sabatier, France" href="#">Michelle Kelly-Irving, </a><a class="text-statement text-statement__author__name" title="Medical University of Vienna and Complexity Science Hub Vienna, Vienna, Austria" href="#">Peter Klimek, </a>
    <a class="text-statement text-statement__author__name" title="University Medical Center Utrecht, Utrecht, The Netherlands" href="#">Mirjam Kretzschmar, </a>
    <a class="text-statement text-statement__author__name" title="ifo Institute – Leibniz Institute for Economic Research at the University of Munich, Munich, Germany" href="#">Andreas Peichl, </a>
    <a class="text-statement text-statement__author__name" title="University of Maribor, Maribor, Slovenia" href="#">Matjaž Perc, </a>
    <a class="text-statement text-statement__author__name" title="Federico II Univ. of Napoli, Italy, and Centre of Excellence for Particle Physics and Cosmology (CP3-Origins) at the University of Southern Denmark, and Danish Institute for Advanced Study, Denmark" href="#">Francesco Sannino, </a>
    <a class="text-statement text-statement__author__name" title="Department of Epidemiology, Center for Public Health, Medical University of Vienna, Vienna, Austria" href="#">Eva Schernhammer, </a>
    <a class="text-statement text-statement__author__name" title="Campus Institute for Dynamics of Biological Networks, Max Planck Institute of Experimental Medicine and Max Planck Institute for Dynamics and Self-Organization, Göttingen, Germany" href="#">Alexander Schmidt, </a>
    <a class="text-statement text-statement__author__name" title="School of Nursing, Psychotherapy and Community Health, Dublin City University. Dublin, Ireland" href="#">Anthony Staines, </a>
    <a class="text-statement text-statement__author__name" title="Faculty of Mathematics, Informatics and Mechanics, University of Warsaw, Warsaw, Poland" href="#">Ewa Szczurek</a>
  </p>
</div>

<figure class="figure">
  <img src="images/wave_breaker_test.png" class="figure-img img-fluid rounded" alt="...">
  <figcaption class="figure-caption"></figcaption>
</figure>

<div class="container-fluid container-statement" id="statement__text">

  <p class="text-statement text-statement__plain">In tutta Europa, la pandemia di SARS-CoV-2 sta causando un numero eccessivo di morti, gravando sulle società e sui sistemi sanitari, e danneggiando l’economia. Tuttavia, i governi europei devono ancora sviluppare una visione comune per guidare la gestione della pandemia. Evidenze schiaccianti dimostrano che non solo la salute pubblica, ma anche la società e l’economia traggono vantaggio da un basso numero di casi di COVID-19. I vaccini aiuteranno a tenere il virus sotto controllo, ma non prima del tardo 2021. Se non agiamo ora, dobbiamo attenderci ulteriori ondate di infezione, che causeranno ulteriori danni alla salute, alla società, al lavoro e alle imprese. Poiché all’interno dell’Europa le frontiere sono aperte, un singolo Paese non può da solo mantenere basso il numero di casi di COVID-19; dunque, un’azione congiunta e obiettivi comuni a tutti i Paesi sono fondamentali. Noi, quindi, chiediamo una risposta forte e coordinata a livello europeo, con obiettivi chiaramente definiti a medio e a lungo termine.</p>

  <p class="text-statement text-statement__plain">Raggiungere e mantenere un numero basso di casi dovrebbe essere l’obiettivo comune pan-europeo perché:</p>

  <div id="accordion">
    <div class="card">
      <div class="card-header card-header__statement" id="headingOne">
        <h5 class="mb-0">
          <button class="btn btn-link float-left" data-toggle="collapse" data-target="#collapseOne" aria-expanded="true" aria-controls="collapseOne">
            <i class="fas fa-angle-down float-left rotate-icon"></i><span class="text-statement text-statement__card">Un basso numero di casi salva vite: </span>
          </button>
        </h5>
      </div>
      <div id="collapseOne" class="collapse show" aria-labelledby="headingOne" data-parent="#accordion">
        <div class="card-body"><span class="text-statement text-statement__card-body">Meno persone moriranno o soffriranno degli effetti a lungo termine del COVID-19. Inoltre, risorse e strutture mediche torneranno a essere disponibili per altri pazienti che ne hanno bisogno.     </span>
        </div>
      </div>
    </div>

    <div class="card">
      <div class="card-header card-header__statement" id="headingTwo">
        <h5 class="mb-0">
          <button class="btn btn-link float-left collapsed" data-toggle="collapse" data-target="#collapseTwo" aria-expanded="false" aria-controls="collapseTwo">
            <i class="fas fa-angle-down float-left rotate-icon"></i><span class="text-statement text-statement__card">Un basso numero di casi salva posti di lavoro e imprese: </span>
          </button>
        </h5>
      </div>
      <div id="collapseTwo" class="collapse" aria-labelledby="headingTwo" data-parent="#accordion">
        <div class="card-body">
          <span class="text-statement text-statement__card-body">I danni economici di COVID-19 sono dovuti alla diffusione del virus nella popolazione, mentre le economie saranno in grado di riprendersi rapidamente una volta che il virus sarà notevolmente ridotto o eliminato (si pensi a Cina e Australia). Invece, i costi economici del lockdown crescono con la sua durata     <a href='#references'>[1]</a></span>.
        </div>
      </div>
    </div>

    <div class="card">
      <div class="card-header card-header__statement" id="headingThree">
        <h5 class="mb-0">
          <button class="btn btn-link float-left collapsed" data-toggle="collapse" data-target="#collapseThree" aria-expanded="false" aria-controls="collapseThree">
            <i class="fas fa-angle-down float-left rotate-icon"></i><span class="text-statement text-statement__card" >Gli strumenti per controllare il contagio sono molto più efficaci con un basso numero di casi: </span>
          </button>
        </h5>
      </div>
      <div id="collapseThree" class="collapse" aria-labelledby="headingThree" data-parent="#accordion">
        <div class="card-body">
          <span class="text-statement text-statement__card-body">Allentare le restrizioni accettando numeri di casi più alti è una strategia miope che porterà ad altre ondate e quindi a costi più elevati per la società nel suo complesso. La risorse per i test e il tracciamento dei contatti sono limitate: solo con un numero di casi abbastanza basso, la strategia testare-tracciare-isolare-supportare (TTIS) può aiutare a mitigare la diffusione in modo rapido ed efficace  <a href='#references'>[2,3]</a> In un simile contesto, misure di distanziamento fisico più blande e più mirate sono sufficienti, mentre scuole e attività economiche possono rimanere aperte. </span>
        </div>
      </div>
    </div>

    <div class="card">
      <div class="card-header card-header__statement" id="headingFour">
        <h5 class="mb-0">
          <button class="btn btn-link float-left collapsed" data-toggle="collapse" data-target="#collapseFour" aria-expanded="false" aria-controls="collapseFour">
            <i class="fas fa-angle-down float-left rotate-icon"></i><span class="text-statement text-statement__card">Tracciamento dei contatti e quarantena diventano ingestibili con un’elevata prevalenza: </span>
          </button>
        </h5>
      </div>
      <div id="collapseFour" class="collapse" aria-labelledby="headingFour" data-parent="#accordion">
        <div class="card-body">
          <span class="text-statement text-statement__card-body">Immaginando una situazione con 300 nuovi casi per milione al giorno, 10 contatti per caso, e 10 giorni di quarantena, il 3% della popolazione dovrebbe essere in quarantena, con una conseguente forte riduzione della forza lavoro.</span>
        </div>
      </div>
    </div>

    <div class="card">
      <div class="card-header card-header__statement" id="headingFive">
        <h5 class="mb-0">
          <button class="btn btn-link float-left collapsed" data-toggle="collapse" data-target="#collapseFive" aria-expanded="false" aria-controls="collapseFive">
            <i class="fas fa-angle-down float-left rotate-icon"></i><span class="text-statement text-statement__card">Mirare a un’immunità di gregge acquisita naturalmente non è possibile<a href='#references'>[4]</a></span>
          </button>
        </h5>
      </div>
      <div id="collapseFive" class="collapse" aria-labelledby="headingFive" data-parent="#accordion">
        <div class="card-body">
          <span class="text-statement text-statement__card-body" id="">Il peso enorme in termini di morbidità e mortalità, ben visibile anche nell’attuale eccesso di mortalità, e l’incerta durata dell’immunità <a href='#references'>[5]</a> devono fortemente scoraggiare questo approccio.     </span>
        </div>
      </div>
    </div>

    <div class="card">
      <div class="card-header card-header__statement" id="headingSix">
        <h5 class="mb-0">
          <button class="btn btn-link float-left collapsed" data-toggle="collapse" data-target="#collapseSix" aria-expanded="false" aria-controls="collapseSix">
            <i class="fas fa-angle-down float-left rotate-icon"></i><span class="text-statement text-statement__card">Pianificare è possibile: </span>
          </button>
        </h5>
      </div>
      <div id="collapseSix" class="collapse" aria-labelledby="headingSix" data-parent="#accordion">
        <div class="card-body">
          <span class="text-statement text-statement__card-body">Quando il numero di casi è mantenuto basso, non è necessario cambiare le politiche in modo rapido e improvviso. Questo riduce il danno economico, l’incertezza e lo stress per la salute mentale. Tuttavia, se il numero di casi aumenta troppo, bisogna attuare misure preventive in modo rapido e deciso per abbassarlo di nuovo – e prima le si attua, meglio è <a href='#references'>[6,7,8]</a>.</span>
        </div>
      </div>
    </div>
  </div>


  <p><span class="text-statement text-statement__plain">Per gestire meglio la pandemia di COVID-19, proponiamo una strategia basata su tre elementi fondamentali:</span></p>

  <!-- <div class="container-fluid padding">
    <div class="row text-center">
      <div class="col-lg-4">

      </div>
      <div class="col-lg-4">

      </div>
      <div class="col-lg-4">

      </div>
    </div>
  </div> -->

  <ol type='1'>
    <li class="list-major"><b><span class="text-statement text-statement__plain">Arrivare a un basso numero di casi.</span></b>
      <ol type='i' class="list-minor">
        <li><span class="text-statement text-statement__plain">Puntare a un obiettivo di non più di 10 nuovi casi di COVID-19 per milione di persone al giorno. Questo obiettivo è stato raggiunto in passato in molti Paesi, e può essere raggiunto di nuovo in tutta Europa, entro la primavera al più tardi.</span></li>
        <li><span class="text-statement text-statement__plain">Agire con decisione per ridurre rapidamente il numero di casi. Interventi forti si sono dimostrati efficaci e sono un buon compromesso tra il rapido raggiungimento di un basso numero di casi e lo stress per la salute mentale e l’economia.</span></li>
        <li><span class="text-statement text-statement__plain">Per evitare un effetto ping-pong di importazione e reimportazione di infezioni da SARS-CoV-2, la riduzione dei casi dovrebbe essere sincronizzata in tutti i Paesi europei e cominciare il prima possibile. Questa sincronizzazione consentirà ai confini europei di rimanere aperti senza problemi.</span></li>
      </ol>
    </li>
    <li class="list-major"><b><span class="text-statement text-statement__plain">Mantenere basso il numero dei casi.</span></b>
      <ol type='i' class="list-minor">
        <li><span class="text-statement text-statement__plain">Quando il numero di casi è basso, un allentamento delle restrizioni è possibile, ma deve essere attentamente monitorato. Bisogna continuare ad adottare, e migliorare, le misure di mitigazione mirate: indossare la mascherina, igiene, moderata riduzione dei contatti, test e tracciamento dei contatti.</span></li>
        <li><span class="text-statement text-statement__plain">Anche se il numero di casi è basso, una campagna di test di sorveglianza (come minimo 300 test per milione di persone al giorno) deve essere sempre attiva, in modo che un aumento nel numero di casi possa essere rilevato tempestivamente.</span></li>
        <li><span class="text-statement text-statement__plain">Focolai locali vanno affrontati con una risposta rapida e rigorosa, che comprende restrizioni di viaggio, test mirati, e se necessario lockdown regionali, così da ottenere una rapida riduzione della prevalenza.</span></li>
      </ol>
    </li>
    <li class="list-major"><b><span class="text-statement text-statement__plain">Sviluppare una visione comune di lungo termine. </span></b>
      <p><span class="text-statement text-statement__plain">Sviluppare piani di azione nazionali e regionali, ben attagliati al contesto locale, e obiettivi a livello europeo, adeguati a seconda della prevalenza di COVID-19. Elaborare strategie per l’eliminazione, il monitoraggio, la vaccinazione, la protezione delle persone ad alto rischio, e il supporto per i più colpiti dalla pandemia di COVID-19 <a href='#references'>[9]</a>.</span><p>
    </li>
  </ol>

  <p><span class="text-statement text-statement__plain statement__plain__highlight">Comunicare chiaramente l’obiettivo e il vantaggio di un numero basso di casi è cruciale per promuovere la cooperazione pubblica. </span><span class="text-statement text-statement__plain">Il successo di queste misure dipende in modo chiave dalla cooperazione e dal coinvolgimento della popolazione. Perorare la causa del beneficio economico e sociale derivante dalla riduzione nel numero di casi, grazie a una comunicazione efficace, promuoverà notevolmente la cooperazione pubblica.</span></p>

  <p><span class="text-statement text-statement__plain statement__plain__highlight">Controllare COVID-19 diventerà più facile: </span><span class="text-statement text-statement__plain">Nel prossimo futuro, un’accresciuta immunizzazione, più test e una migliore comprensione delle strategie di mitigazione faciliteranno ulteriormente il controllo di COVID-19.</span></p>

  <p><span class="text-statement text-statement__plain">Esortiamo i governi di tutta Europa a concordare obiettivi comuni chiaramente formulati, a coordinare i loro sforzi, a sviluppare strategie adattate a livello regionale per raggiungere gli obiettivi, e quindi a lavorare con decisione verso il raggiungimento e il mantenimento di un basso numero di casi.</span></p>
</div>

<div class="container-fluid padding container__references">
  <a id="statement__references" name="references"><h2>Bibliografia</h2></a>
  <div id="list__references">
    <ul style="list-style: none;">
      <li><span class="ref ref__number">[1] </span><span class="ref ref__authors">Dorn, F., Fuest, C., Göttert, M., Krolage, C., Lautenbacher, S., Lehmann, R., ... &amp; Sauer, S., </span><span class="ref ref__year">2020, </span><span class="ref ref__title"><a class="ref__title-link" href="https://www.econpol.eu/publications/policy_brief_25" target="_blank">The economic costs of the coronavirus shutdown for selected european countries: A scenario calculation</a>, </span><span class="ref ref__year">(No. 25). EconPol Policy Brief.</span></li>
      <li><span class="ref ref__number">[2] </span><span class="ref ref__authors">Kretzschmar, M. E., Rozhnova, G., Bootsma, M. C., van Boven, M., van de Wijgert, J. H., &amp; Bonten, M. J., </span><span class="ref ref__year">2020, </span><span class="ref ref__title"><a class="ref__title-link" href="https://www.ncbi.nlm.nih.gov/pmc/articles/PMC7365652/" target="_blank">Impact of delays on effectiveness of contact tracing strategies for COVID-19: a modelling study.</a>, </span><span class="ref ref__year">The Lancet Public Health, 5(8), e452-e459.</span></li>
      <li><span class="ref ref__number">[3] </span><span class="ref ref__authors">Maier, B. F., &amp; Brockmann, D., </span><span class="ref ref__year">2020, </span><span class="ref ref__title"><a class="ref__title-link" href="https://science.sciencemag.org/content/368/6492/742" target="_blank">Effective containment explains subexponential growth in recent confirmed COVID-19 cases in China.</a>, </span><span class="ref ref__year">Science, 368(6492), 742-746</span></li>
      <li><span class="ref ref__number">[4] </span><span class="ref ref__authors">Alwan, N. A., Burgess, R. A., Ashworth, S., Beale, R., Bhadelia, N., Bogaert, D., ... &amp; Gurdasani, D., </span><span class="ref ref__year">2020, </span><span class="ref ref__title"><a class="ref__title-link" href="https://www.thelancet.com/journals/lancet/article/PIIS0140-6736(20)32153-X/fulltext" target="_blank">Scientific consensus on the COVID-19 pandemic: we need to act now.</a>, </span><span class="ref ref__year">The Lancet, 396(10260), e71-e72.</span></li><li><span class="ref ref__number">[5] </span><span class="ref ref__title"><a class="ref__title-link" href="https://www.imperial.ac.uk/medicine/research-and-impact/groups/react-study/real-time-assessment-of-community-transmission-findings/" target="_blank">REACT-2 study (access: 06/12/2020)</a>, </span></li>
      <li><span class="ref ref__number">[6] </span><span class="ref ref__authors">Dehning, J., Zierenberg, J., Spitzner, F. P., Wibral, M., Neto, J. P., Wilczek, M., &amp; Priesemann, V., </span><span class="ref ref__year">2020, </span><span class="ref ref__title"><a class="ref__title-link" href="https://science.sciencemag.org/content/369/6500/eabb9789" target="_blank">Inferring change points in the spread of COVID-19 reveals the effectiveness of interventions.</a>, </span><span class="ref ref__year">Science</span></li>
      <li><span class="ref ref__number">[7] </span><span class="ref ref__authors">Giordano, G., Blanchini, F., Bruno, R., Colaneri, P., Di Filippo, A., Di Matteo, A., &amp; Colaneri, M., </span><span class="ref ref__year">2020, </span><span class="ref ref__title"><a class="ref__title-link" href="https://www.nature.com/articles/s41591-020-0883-7" target="_blank">Modelling the COVID-19 epidemic and implementation of population-wide interventions in Italy.</a>, </span><span class="ref ref__year">Nature Medicine, 1-6.</span></li>
      <li><span class="ref ref__number">[8] </span><span class="ref ref__authors">Haug, N., Geyrhofer, L., Londei, A., Dervic, E., Desvars-Larrive, A., Loreto, V., ... &amp; Klimek, P., </span><span class="ref ref__year">2020, </span><span class="ref ref__title"><a class="ref__title-link" href="https://www.nature.com/articles/s41562-020-01009-0" target="_blank">Ranking the effectiveness of worldwide COVID-19 government interventions.</a>, </span><span class="ref ref__year">Nature human behaviour, 1-10.</span></li>
      <li><span class="ref ref__number">[9] </span><span class="ref ref__authors">Dykstra, P., Fortunato, E., Grobert, N., Heuer, R. D., Nurse, P., Kondorosi, É., ... &amp; Woopen, C., Piot, P., </span><span class="ref ref__year">2020, </span><span class="ref ref__title"><a class="ref__title-link" href="https://ec.europa.eu/info/sites/info/files/jointopinion_improvingpandemicpreparednessandmanagement_nov2020_0.pdf" target="_blank">Improving pandemic preparedness and management: Lessons learned and ways forward: independent expert report</a>, </span><span class="ref ref__year">From the Group of Chief Scientific Advisors to the European Commission, the European Group on Ethics in Science and New Technologies and the Special Advisor to President Ursula von der Leyen.</span></li>
    </ul>
  </div>
</div>
